[
  {
    "objectID": "index.html",
    "href": "index.html",
    "title": "Metody walidacji modeli statystycznych",
    "section": "",
    "text": "Wprowadzenie\nNiniejsza książka została przygotowana z myślą o studentach kierunków Inżynierii i Analizy Danych oraz Matematyka. Ma ona posłużyć w nauce szeroko rozumianej walidacji modeli statystycznych. Pojęcie zostanie dosyć szeroko potraktowane, dlatego w książce nawiązuję do metod próbkowania (ang. resampling), stosowanych do oceny jakości modelu oraz w procesie tuningowaniu modelu, jak również do miar stosowanych do oceny dopasowania modeli. Ponieważ książka ta ma stanowić przegląd metod używanych w ocenie jak dobrze model przewiduje nieznane wartości, to zostanie również uzupełniona o analizę wrażliwości pozwalającą na określenie jakie poszczególne czynniki (predyktory) i w jaki sposób wpływają na predykcję.\nW statystyce walidacja modelu jest zadaniem polegającym na ocenie, czy wybrany model statystyczny jest odpowiedni, czy nie. Często we wnioskowaniu statystycznym wnioski z modeli, które wydają się pasować do danych, mogą być błędne, co powoduje, że badacze nie poznają rzeczywistej wartości swojego modelu. Aby temu zapobiec, stosuje się walidację modelu, aby sprawdzić, czy model statystyczny posiada tzw. zdolność generalizacji. Owa zdolność polega na możliwości poprawnego przewidywania wartości wyjściowej nie tylko dla obserwacji ze zbioru uczącego, ale również z testowego, bez znaczącej straty jakości wspomnianej predykcji. Tego tematu nie należy mylić z blisko związanym zadaniem wyboru modelu, czyli procesem rozróżniania wielu modeli kandydujących: walidacja modelu nie dotyczy tak bardzo konceptualnej konstrukcji modeli, lecz testuje jedynie spójność pomiędzy wybranym modelem a jego deklarowanymi wynikami. Nadrzędnym celem walidacji modelu jest chęć poprawienia jego właściwości.\n\n\n\n\n\nWalidacja modelu występuje w wielu odmianach, a konkretna metoda walidacji modelu stosowana przez badacza jest często uwarunkowana jego projektem badawczym. Oznacza to, że nie ma jednej uniwersalnej metody walidacji modelu. Na przykład, jeśli badacz pracuje z bardzo ograniczonym zestawem danych, ale ma silne założenia wstępne dotyczące danych, może rozważyć walidację dopasowania swojego modelu poprzez zastosowanie metod bayesowskich i testowanie dopasowania modelu przy użyciu różnych rozkładów wstępnych. Jeśli jednak badacz ma dużo danych i testuje wiele zagnieżdżonych modeli, warunki te mogą sprzyjać walidacji krzyżowej i ewentualnie testowi “leave one out”. Są to dwa abstrakcyjne przykłady i każda rzeczywista walidacja modelu będzie musiała rozważyć znacznie więcej zawiłości niż tu opisano, ale przykład ten ilustruje, że metody walidacji modelu zawsze będą miały charakter poszlakowy. Ogólnie rzecz biorąc, modele mogą być walidowane przy użyciu istniejących danych lub przy użyciu nowych danych, a obie metody są omówione w kolejnych rozdziałach.\nNiezbędnym narzędziem w ocenie jakości dopasowania modeli będą metryki, czy inne narzędzia stosowane w ocenie poprawności modelu jak wykresy diagnostyczne, czy macierze klasyfikacji (ang. confusion matrix). W zależności od realizowanego zadania inne metryki mogą być wykorzystywane. I tak w zadaniach klasyfikacyjnych, w zależności od liczby klas zmiennej wyjściowej, będziemy stosowali inne miary do oceny modelu. Również w modelach regresyjnych istnieje cała gama miar pomagających ocenić dopasowanie. Jeszcze inne miary służą do ewaluacji metod nienadzorowanego uczenia maszynowego. Istnieje bowiem wiele technik określenia stopnia jednorodności powstałych skupień, a jednocześnie odpowiedzi napytanie czy wybrana została właściwa liczba grup."
  },
  {
    "objectID": "intro.html",
    "href": "intro.html",
    "title": "1  Ekosystem",
    "section": "",
    "text": "Książka zawiera szereg przykładów ilustrujących zasadę działania poszczególnych technik walidacji modeli. Ponieważ od wielu lat używam języka R do budowania modeli uczenia maszynowego, to również w tej książce znajdą się implementacje metod ewaluacji modeli wykonane w R. Spośród trzech dominujących ekosystemów w języku R do budowania modeli uczenia maszynowego, czyli caret1,mlr32 i tidymodels3 postanowiłem postawić na ten ostatn i. Stanowi on przeniesienie filozofii “tidy data” realizowanej w pakiecie tidyverse4 na modele ML. tidymodels jest meta-pakietem zawierającym w sob ie:1 biblioteka napisana przez Maxa Kuhna, która niestety nie dostaje już wsparcia - https://topepo.github.io/caret/2 jedna biblioteka z całego ekosystemu przygotowanego głównie przez niemieckich programistów Lars Kotthoff, Raphael Sonabend, Michel Lang, Bernd Bischl. Jej największą zaletą jest fakt, iż wszelkie operacje na danych są dokonywane w formacie data.table uznawanym za najszybszy - https://mlr3book.mlr-org.com3 https://www.tidymodels.org4 pakiet został stworzony przez Julie Silge i Maxa Kuhna, a ich motto podane podczas prezentacji biblioteki brzmiało Whenever possible, the software should be able to protect users from committing mistakes. Software should make it easy for users to do the right thing\n\n\nbroom - przekształcanie obiektów statystycznych w tibble;\ndials - narzędzia do tuningowania parametrów modelu;\ndplyr - narzędzia do manipulacji danymi;\nggplot2 - narzędzia do wizualizacji;\ninfer - narzędzia do wnioskowania statystycznego;\nmodeldata - pakiet przykładowych danych do budowania modeli;\nparsnip - narzędzia do tworzenia i manipulowania funkcjami powszechnie używanymi podczas modelowania;\npurrr - zestaw narzędzi do programowania funkcyjnego;\nrecipes - narzędzie do tworzenia modeli;\nrsample - narzędzie do resamplingu;\ntibble - narzędzie do operacji na ramkach danych;\ntidyr - narzędzie do oczyszczania o transformacji danych;\ntune - narzędzie do tuningu hiperparametrów modelu;\nworkflows - narzędzia do zarządzania procesem uczenia modeli;\nworkflowsets - narzędzie do tworzenia zestawów workflow;\nyardstick - narzędzia do oceny dopasowania modelu.\n\nOprócz wspomnianych pakietów w ramach tidymodels występują także: applicable, baguette, butcher, discrim, embed, hardhat, corrr, rules, text recipes, tidypredict, modeldb i tidyposterior.\n\n\n\nWybór padł na tidymodels ponieważ filozofia tworzenia i walidacji modeli przypominająca pieczenie ciasta bardzo mi przypadła do gustu."
  },
  {
    "objectID": "summary.html",
    "href": "summary.html",
    "title": "2  Summary",
    "section": "",
    "text": "In summary, this book has no content whatsoever."
  }
]